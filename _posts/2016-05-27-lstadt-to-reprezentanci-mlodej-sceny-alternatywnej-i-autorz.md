---
inFeed: true
hasPage: true
inNav: false
inLanguage: null
keywords: []
description: |-
  L.Stadt to
  reprezentanci młodej sceny alternatywnej i autorzy najnowszej historii
  polskiego rock'n'rolla. Ich gitarowe granie zaskakuje świeżością i nową
  jakością brzmienia, którego nie sposób jednoznacznie zaklasyfikować. Nie
  brakuje także dynamicznych popowych inspiracji i elektronicznego brzmienia.
  Melodie L.Stadt potrafią przenieść w psychodeliczny, senno-rockowy klimat, a
  następnie obudzić brudnymi, garażowymi dźwiękami.
datePublished: '2016-05-27T16:35:34.383Z'
dateModified: '2016-05-27T16:35:13.610Z'
title: ''
author: []
authors: []
publisher: null
starred: false
sourcePath: _posts/2016-05-27-lstadt-to-reprezentanci-mlodej-sceny-alternatywnej-i-autorz.md
url: lstadt-to-reprezentanci-mlodej-sceny-alternatywnej-i-autorz/index.html
_type: Article

---
L.Stadt to
reprezentanci młodej sceny alternatywnej i autorzy najnowszej historii
polskiego rock'n'rolla. Ich gitarowe granie zaskakuje świeżością i nową
jakością brzmienia, którego nie sposób jednoznacznie zaklasyfikować. Nie
brakuje także dynamicznych popowych inspiracji i elektronicznego brzmienia.
Melodie L.Stadt potrafią przenieść w psychodeliczny, senno-rockowy klimat, a
następnie obudzić brudnymi, garażowymi dźwiękami.

![](https://the-grid-user-content.s3-us-west-2.amazonaws.com/b792ca77-feef-45f2-abb3-7f273ef1c7d7.jpg)

Członkowie zespołu poznali się w Strasburgu. Pierwszy wspólny koncert w składzie Łukasz Lach, Adam Lewartowski, Andrzej Sieczkowski i Radek Bolewski zagrali na festiwalu Camerimage 2003\.
![](https://the-grid-user-content.s3-us-west-2.amazonaws.com/87a8fb43-42e5-4df0-98a1-54aa84057345.jpg)

Rok później wystąpili w Monachium i Stuttgartcie oraz na festiwalu Class Rock we francuskim Aix-en-Provence. W 2005 brali udział w Festiwalu Dialogu Czterech Kultur. Zostali finalistami ogólnopolskiej akcji „Gazety Wyborczej" -- „Gra Muzyka". W 2006 L.Stadt otworzył cykl telewizyjnych koncertów pt. „Łódź Alternatywna", transmitowanych na żywo przez TVP3 Łódź oraz Polskie Radio Łódź. Muzyka zespołu zagościła w spektaklu „Yotam" na scenie łódzkiego Teatru Nowego. Ich nagrania pojawiły się na składankach: OFFensywa, Program Alternatywny, FDM,„Wszystkie Covery Świata" z utworem „Ain't Got My Music" (John Porter)oraz na ścieżce dźwiękowej filmu „Aleja Gówniarzy". ![](https://the-grid-user-content.s3-us-west-2.amazonaws.com/5c714815-ada6-4198-9994-7b62e71c11cd.jpg)

W 2007 roku zostali okrzyknięci przez „Przekrój", portal Onet.pl oraz
Gazeta.pl „nadzieją polskiej muzyki".

Debiutancki album ujrzał światło dzienne 29 lutego 2008\. Odniósł on komercyjny sukces. Jedyny polski utwór z tego krążka -- „Londyn" został nominowany do nagrody Eska Music Awards 2009 w kategorii Rockowy Hit Roku. Od wydania płyty łódzka grupa zagrała ponad 200 koncertów klubowych i plenerowych w Polsce oraz za granicami min. w USA, Kandadzie, Niemczech, Anglii, Chorwacji, Serbii, Węgrzech, Litwie i Rosji. 

![](https://the-grid-user-content.s3-us-west-2.amazonaws.com/1789be69-2644-4c5f-b2a7-8f2da0a11b54.jpg)

Muzyczne podróże zaowocowały pod koniec 2010 roku wydaniem drugiej płyty. Członkowie zespołu do produkcji nad ostatnim albumem namówili amerykańskiego producenta Mikaela Counta (w CV ma m.in. DJ Shadowa, Radiohead, Living Colour czy No Doubt). Krążek zatytułowany „EL.P" spotkał się z jeszcze większym uznaniem krytyków niż płytowy debiut L.Stadt.

__
![](https://the-grid-user-content.s3-us-west-2.amazonaws.com/c6f65bd2-3a8f-40cd-a931-a917340cf235.jpg)

_Najlepszy polski album 2011? Kto wie. Choć wydany formalnie jeszcze w starym roku, mentalnie daleko w przodzie. Światowe!_-- pisał Piotr Metz. Swojego podziwu nie krył również Robert Sankowski recenzując płytę w „Gazecie Wyborczej" -- _Słuchać i bić brawo, że Polak potrafi!_

W 2010 roku „pałeczkę" po Radku Bolewskim przejął Piotr
Gwadera, który został drugim perkusista L.Stadt.
![](https://the-grid-user-content.s3-us-west-2.amazonaws.com/ec959628-2167-4351-9b81-d836b0a6e419.jpg)

W kwietniu 2011 roku redaktorzy TVP oraz specjaliści w różnych dziedzinach kultury i sztuki, przyznali zespołowi nagrodę Gwarancję Kultury w kategorii: Jazz, rock i inne... za album „EL.P" czyli, surf rockowe brzmienie w zimnej Polsce. 

Łódzka grupa występuje na największych plenerowych festiwalach w Polsce i za granicą (tj. Open'er Festival, Coke Live Music Festival, OFF Festival, Culture Collide, Indie Week Canada, Canadian Music Week oraz dwa razy na SXSW), a także rozgrzewa zwolenników kameralnych klubowych przestrzeni. ![](https://the-grid-user-content.s3-us-west-2.amazonaws.com/fb8525ea-7690-4768-aa31-5d480f9c988d.jpg)

Na pewno ważnym epizodem było granie w USA,
zaowocowało to nowym podejściem do żywego grania. Naturalnym rozwinięciem tej
amerykańskiej przygody była decyzja o nagraniu albumu z coverami amerykańskich
artystów grających americana country i hołd oddany tej muzyce. Materiał na
płytę został zarejestrowany w Purple Bee studio i byla to trzecia wizyta
zespołu w Teksasie. W 2012 roku L.Stadt zagrał na głównej scenie festiwalu
Open'er prezentując także materiał country, goscinnie wystąpił na tym koncercie
Leszek Laskowski na steel guitar. Płyta o tytule "You Gotta Move" ukaże się w
czerwcu 2013 roku oraz zostanie wydana także na vinylu dzięki Fundacji EDM+.

![](https://the-grid-user-content.s3-us-west-2.amazonaws.com/da4451ad-a3a9-46d7-9fe3-1233b0cbe8a5.jpg)

Niezależnie
od miejsca muzyka L.Stadt niebezpiecznie wciąga. Hipnotyzujący wokal
Łukasza Lacha nie pozwala słuchaczowi oderwać się od jego oryginalnej, pełnej
barwy. Perkusja dyktuje rytm, który nie pozostawia żadnej części ciała
obojętnej na brzmienie eklektycznej muzyki L.Stadt.